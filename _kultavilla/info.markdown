---
title: Info
position: 4
name: info
---

## Näin me toimimme
Pienenä toimijana voimme palvella ketterästi sekä tarjota monipuoliset palvelut protomalleista pieniin tuotantosarjoihin. Tuotannostamme ei synny hävikkiä, sillä kudomme kankaat asiakastilauksena. Hankimme materiaalit asiakastöihin suoraan valmistajilta, eurooppalaisilta tehtailta.

Uusi projekti aloitetaan kartoituksella, jossa käymme yhdessä läpi kankaan käyttötarkoituksen ja halutut ominaisuudet. Näiden perusteella teemme ehdotuksen kankaan rakenteesta, tyylistä ja värisävyistä sekä selvitämme soveltuvat materiaalit ja laskemme tuotantokustannukset. Suunnitteluvaiheen tueksi kudomme mallikankaat. Suunnittelu hinnoitellaan tuntiperusteisesti.

Kankaan tuotantovaiheessa hintaan vaikuttavat tilausmäärä, materiaalien hinta, kuosin rakenne sekä kudetiheys. Tuotantoerän toimitusaika on yleensä 3-5 kuukautta. Pienemmät erät vakioloimeen (raakavalkoinen luomupuuvilla) voimme toimittaa tapauskohtaisesti 3-4 viikossa. Käyttämämme sieppari-kutomakoneet soveltuvat myös haastaviin töihin ja materiaaleihin. Pienin toimituserämme on 20 metriä.